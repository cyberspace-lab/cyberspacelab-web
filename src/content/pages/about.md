---
template: about-page
slug: /about
title: About us
---

Naše skupina působí v Národním ústavu duševního zdraví (NUDZ) v Klecanech v rámci výzkumného programu VP3- Aplikované neurovědy a zobrazení mozku. Naše studie se orientují zejména na využití virtuálních technologií v neurobiologickém výzkumu. Cílem je vytvoření metod, které se pak uplatňují jednak v diagnostice a remediaci kognitivního deficitu u neuropsychiatrických poruch (např. schizofrenie a OCD) anebo v základním výzkumu zaměřeném na využití zobrazovacích metod (fMRI).

S ohledem na interdisciplinární témata výzkumu je náš tým složen z psychologů, neurovědců, přírodovědců, pedagogů a samozřejmě i programátorů. Spolupracujeme také s psychiatry, MRI specialisty, SW vývojáři nejen v rámci NUDZ a dalšími akademickými pracovišti (IKEM, FGÚ AVČR, MFF UK) či komerčními firmami (3dsense, Xlab-Virtuix).

Zaobíráme se mimo jiného následujícími tématy:

-   Prostorová navigace a paměť v prostředí virtuálního města
-   Prostorová paměť a kognitivní koordinace v dynamickém prostředí rotující arény (kolotoče)
-   Deklarativní paměť epizodického (události) a sémantického typu (fakta)
-   Efekt chronotypu na výkon v kognitivních testech
